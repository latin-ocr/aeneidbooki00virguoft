P. vunnim MAROMS AENEIDOS Lm. 1. 37

Taurino quantum possent circumdare tergo.

Sed vos qui tandem? quibus aut venistis ab oris,

Quove tenetis iter ?” Quaerenti talibus ille 370
Suspirans imoque trahens a pectore vocem :

“O Dea, si prima repetens ab origine pergam,

Et vacet annales nostrorum audire laborum,

Ante diem clauso componat Vesper-Olympo.

· Nos Troja antiqua, si vestras sorte per aures 375

Trojae nomen iit, diversa per aequora vectos
Forte sua Libycis tempestas appulit oris.
Sum pius Aeneas. raptos qui ex hoste Penates
Classe veho mecum, sama super aethera notus.
Italiam quaero patriam et genus ab Jove summo. 380
Bis denis Phrygium conscendi navibus aequor,
Matre dea monstrante viam, data fata secutus.
Vix septem convulsae undis Euroque supersunt.
Ipse ignotus, egens, Libyae deserta peragro,
Europa atque Asia pulsus.” Nec plura querentem 385
Passa Venus medio sic interfata dolore est ·.
“Quiquis es, haud, credo. invisus caelestibus auras
Vitales carpis, Tyriam qui adveneris uroe1n.
Perge modo, atque hinc te reginae ad limina prefer.
Namque tibi reduces socios classemque relatam 390
Nuntio, et in tutum versis aquilonibus actam,
Ni-frustra augurium vani docuere parentes.
Aspice bis senos, laetantes agmine cycnos,
Aetheria quos lapsa plaga Jovis ales aperto
‘turbabat caelo ; nunc terras ordine longo 395
Aut capere aut captas jam despectare videntur ;
Ut reduces illi ludunt stridentibus alis,
Et coetu cinxere polum, cantusque dedere,
Haud aliter puppesque tuae pubesque tuorum
Aut portum tenet aut pleno subit ostia velo.
Perge modo et, qua te ducit via, dirige gi·essum.’'
Dixit, et avertens rosea cervice refulsit,
Ambrosiaeque comae divinum vertice odorem
Spiravere, pedes vestis defluxit ad imos,
Et vera incessu patuit dea llle ubi matrem ⁴05

s ⁴⁰⁰

