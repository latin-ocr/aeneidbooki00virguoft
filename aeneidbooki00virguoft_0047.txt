P. vamum UABONIS autumnos [AB. 1.

Improvisus ait: ‘⁸ Coram, quem quaeritis, adsum
Troius Aeneas, Libycis ereptus ab undis.
Ο sola infandos Trojae miserata labores ἱ
Quae nos reliquias Danaum, terraeque marisque
Omnibus exhaustos jam casibus, omnium egenos
Urbe domo socias. Grates persolvere dignas
Non opis est nostrae, Dido ; nec quicquid ubique est
Gentis Dardaniae, magnum quae sparsa per orbem ;
Di tibi, si qua pios respectant numina, si quid
Usquam justitiae est et mens sibi conscia recti,
Praemia digna ferant. Quae te tam laeta tulerunt
Saecula? qui tanti talem genuere parentes?
In freta dum fluvii current, dum montibus umbrae
Lustrabunt convexa, polus dum sidera pascet,
Semper honos nomenque tuum laudesque manebunt,
Quae me cumque vocant terrae. Sic satus amicum
Ilionea petit dextra laevaque Serestum :
Post alios, fortemque Gyan fortemque Cloanthum.
Obstipuit primo aspectu Sidonia Dido,
Casu deinde viri tanto ; et sic ore loquuta est :
“Quis te, nate Dea, per tanta pericula casus
Insequitur? quae vis immanibus adplicat oris ?''
Tune ille Aeneas, quem Dardanio Anchisae
Alma Venus Phrygii genuit Simoentis ad undam?
“Atque equidem Teucrum memini Sidona venire,
Finibus expulsum patriis, nova regna petentem
Auxilio Beli. Genitor tum Belus opfinam
Vastabat Cyprum et victor dicione tenebat.
Tempore jam ex illo casus mihi cognitus urbis
Trojanae nomenque tuum regesque Pelasgi.
Ipse hostis Teucros insigni laude serebat,
Seque ortum antiqua Teucrorum a stirpe volebat.
Quare agite, o tectis, juvenes, succedite nostris.
Me quoque per multos similis fortuna labores
Jactatam hac demum voluit consistere terra.
Non ignara mali, miseris succurrere disc0.''
Sic memorat, simul Aenean in regia ducit

43

595

610

615

620

⁶²5

6 30

