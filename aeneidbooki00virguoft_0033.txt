Ρ. vanem lunonis Aaussmos Lm. 1.

Ad quem tum Juno supplex his vocibus usa cst z
“Aeole, namque tibi divum patei· atque hominum rex
Et mulcere dedit fluctus et tollere vento,
Gens inimica mihi Tyrrhenum navigat aequor,
Ilium in ltaliam portans victosque Penates:
Incute vim ventis submersasque obrue puppes,
Aut age diversos et disjice corpora ponto.
Sunt mihi bis septem praestanti corpore Nymphae,
Quarum quae forma pulcherrima Deiopeia,
Conubiojungam stabili propriamque dicabo,
Omnes ut tecum meritis pro talibus annos
Exigat et pulchra faciat te prole parentem.”
Aeolus haec contra ι “ Tuus, o regina, quid optes
Explorare labor ; mihi jussa capessere fas est.
Tu mihi, quodcumque hoc regni, tu sceptra Jovemque
ancilias, tu das epulis accumbere divum,
Nimborumque facis tempestatumque potentem.''
Haec ubi dicta, cavum conversa cuspide montem
Impulit in latus : ac venti, velut agmine facto,
Qua data porta. ruunt et terras turbine perflant.
Incubuere mari, totumque a sedibus imis

Una Eurusque Notusque ruunt creberque procellis
Africus, et vastos volvunt ad litora fluctus.

Insequitur clamorque virum stridorque rudentum.
Eripiunt subito nubes caelumque diemque
Teucrorum ex oculis ; ponto nox incubat atra.
Intonuere poli, et crebris micat ignibus aether,
Praesentemque viris intentant omnia mortem.
Extemplo Aeneas solvuntur frigore membra ε
Ingemit, et duplices tendens ad sidera palmas
Talia voce refert z “ O terque quaterque beati,
Quis ante ora patrum Trojae sub moenibus altis
Contigit oppetere ! O Danaum fortissime gentis
Tydide ! mene Iliacis occumbere campis
Non potuisse tuaque animam lianc effundere dextra,
Saevus ubi Aeacidae telo jacet Hector, ubi ingens
Sarpedon, ubi tot Simois correpta sub undis
Scuta virum galeasque et fortia corpora volvit.''

70

75

95

100

